# Teorihandboken - Projektmetodik (PJ)
Studerande: Malin Bragazzi

## PJ 1.1 Agila metoder (Scrum, Kanban, Extreme Programming)
Hur?
Agila metoder innebär regelbunden och tydlig kommunikation, samt utvärdering efter varje steg så att arbetet kan utvecklas och bli mer resultatinriktat. Det är även anpassat bättre för förändring då man ofta kommunicerar. 
Vad?
Agila metoder är ett sätt att arbeta i grupp inom utveckling. Det är mer anpassat för förändring och mer kundfokuserat än hur man arbetade tidigare (t ex waterfall). 
Kanban betyder tavla och syfta till sättet att arbeta, man har en tavla med rubrikerna Backlog, To do, Ongoing, Done, och man sätter allt uppgifter på en lapp/kort och alla ska få plats på tavlan. Det ger en överblick för hur projektet framskrider och hur arbetsbelastningen ser ut. Det är bra att visualisera arbetsprocessen och flytta korten ger en känsla av att arbetet går framåt. Det är också lätt att prioritera när man ser allt framför sig rent visuellt.
Scrum är ett väldigt flexibelt arbetssätt, då man har korta sprintar mellan mötena för att utvärdera och planera nästa fas. Under sprintarna har man regelbundna möten för att synkronisera sitt arbete och göra ev ändringar om det skulle behövas. På så sätt fångar man upp svårigheter snabbt.
Extreme programming använder sig parprogrammering, testdriven utveckling (att man skriver tester innan riktiga koden) samt att man integrerar sin kod ofta i teamet så man vet att allting funkar i ett tidigt stadie. Dessa levereras också till kund så att denne är med i processen.
Varför?
Så att arbetet går så snabbt och konfliktlöst som möjligt oavsett om kund ändrar sig eller om något inte fungerar. Man kan snabbt fånga upp problem och lösa dom.

## PJ 1.2 Icke-agila metoder
Hur?
Icke-agila metoder är mer linjära och förutbestämda än agila sådana. Det är ofta mycket dokumentation och strikt hierarki i arbetet och kraven är ofta väldefinierade.
Vad?
Vattenfallsmetoden arbetar med tydliga sekvenser, där allt arbete i nuvarande sekvens slutförs innan man går vidare. Det innefattar delar som, kravspecifikation, design, implementering, testning, driftsättning.
Kaskadmodellen är väldigt lik vattenfallsmodellen, men man har möjlighet att gå tillbaka i faserna om det skulle ske förändringar eller uppstå problem i arbetets gång.
Interativ och inkrementell utveckling är en icke-agil metod där man delar upp projektet i flera faser. I varje fas så ska det ska utveckling, testning och utvärdering. Man kan då med hjälp av utvärderingen fortsätta att bygga upp projektet och ev ändra funktionalitet, om kunden så skulle önska. Då det främjar kontinuerlig testning så består ofta slutprodukten av hög kvalitet.
Varför?
Icke-agila metoder passar som bäst när det är väldigt många utvecklare som är inblandade i projektet eller när projektets krav är föröutsägbara och där det inte kommer ske förändringar, eller minimalt med förändringar. Det kan också vara bra att ha omfattande dokumentation när det finns behov att vara tydlig i projektets mål, krav, design, processer.
Icke-agila metoder innebär ofta att kunden inte är lika involverad som i agila metoder. Det kan vara bra dels om kunden inte har tillgänglighet för det, eller om kundens feedback inte är en prioritet. Allt beror på projektet i sig, och det är upp till projektledaren och teamet att avgöra vad som blir bäst.

## PJ 1.3 Entreprenörskap inom webbutveckling
Hur?
Då entreprenörskap inom webbutveckling handlar om att skapa och driva en framgångsrik verksamhet inom branschen så bör man vara duktig på att se och identifiera affärsmöjligheter, man bör vara duktig på utveckling så man kan skapa lösningar som fyller behovet som finns. 
Identifiera problem eller behov som finns hos potentiella användare och se hur det kan lösas med hjälp av teknologi. Komma på en innovativ idé för en app, tjänst, program eller annan plattform online.
Man bör göra grundlig marknadsundersökning för sin idé, då man bedömer efterfrågan, konkurrens, trender och liknande. I affärsplanens utformande så skapar man strategier och affärsmodell utifrån sin undersökning. Man bör även definiera målgrupper och ekonomisk prognos.
Vad?
När man gjort färdigt sin affärsplan så kan man börja bygga sin app och här behöver man ha fokus på användarvänlighet, applikationen bör vara responsivt så det går att använda på flera olika stora skärmar och möta kundernas behov på andra sätt.
När man fått kunder behöver man vara säker på arbetssättet, vilka metoder man ska ha för att säkerställa kvalitet och att projektet går framåt. Slutresultatet bör levereras i tid, inom budgetramen samt ha högkvalitativ kod och layout.

När man är entreprenör inom en bransch som är så dynamisk som webbutveckling så bör man fortsätta hålla sig uppdaterad och lära sig program, språk, tekniker, trender. Men bör vara förberedd på att kundbehoven är föränderliga utifrån marknadens trender.
Varför?
För att det är roligt och finns fortfarande stora luckor inom tekniken om man har entreprenörssinne att se dom.

## PJ 1.4 Issue handling
Hur?
Identifiera problemet eller andra avvikelser man vill ta hand om. Detta kan framkomma antingen från rapporter från medarbetare, kunder eller annan testgrupp. Man kan även identifiera problem genom att ha övervakning över arbete och processer för att upptäcka de först av alla.
När man identifierat problemet så är det bra att dokumentera det så att man har en logg om det skulle uppstå igen eller om liknande problem skulle uppstå. Beskriv problemet i skrift, skriv ner inblandade personer samt datum och tid.
Prioritering görs huruvida en åtgärd är brådskande eller inte.
Analysera problemet, vad hände och varför? Samla in information och genomför tester med inblandade program eller system eller processer. Om det behövs så involvera högre instanser eller experter.
Åtgärdsplan och implementering av denna behövs för att lösa problemet, och det är viktigt att involverade parter är med på noterna för detta.
Efter implementering så behövs en uppföljning för att se att issue handlingen varit effektiv. Testa, utvärdera och ha återkoppling med inblandade medarbetare. Dokumentera detta och avsluta ärendet.
Vad?
Issue handling eller felhantering är en process att handskas med issues under ett projekts gång. Det finns några steg att förhålla sig till om man vill göra det på ett strukturerat sätt, se ”Hur”.
Varför?
För att upprätthålla effektivitet på arbetsplatsen och därmed minska förluster.

